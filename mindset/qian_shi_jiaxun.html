<!doctype html>
<html lang="zh">
<head>
  <meta charset="utf-8">
  <title>钱氏家训 — 原文（个人、家庭、社会、国家）</title>
  <meta name="viewport" content="width=device-width,initial-scale=1">
  <style>
    body { font-family: "Noto Serif SC", "Songti SC", serif; line-height:1.8; padding:30px; max-width:900px; margin:auto; color:#111; }
    h1 { text-align:center; margin-bottom:10px; }
    h2 { border-bottom:1px solid #ddd; padding-bottom:6px; }
    pre { white-space:pre-wrap; font-family:inherit; background:#fafafa; padding:16px; border-radius:6px; box-shadow:0 0 0 1px #eee inset; }
    footer { margin-top:30px; font-size:0.9em; color:#555; }
  </style>
</head>
<body>
  <h1>钱氏家训 — 原文</h1>
  <p><strong>分篇：</strong>个人 / 家庭 / 社会 / 国家</p>

  <h2>个人</h2>
  <pre>
心术不可得罪于天地，言行皆当无愧于圣贤。

曾子之三省勿忘。程子之四箴宜佩。
持躬不可不谨严。临财不可不廉介。
处事不可不决断。存心不可不宽厚。
尽前行者地步窄，向后看者眼界宽。

花繁柳密处拨得开，方见手段。
风狂雨骤时立得定，才是脚跟。

能改过则天地不怒，能安分则鬼神无权。

读经传则根柢深，看史鉴则议论伟。
能文章则称述多，蓄道德则福报厚。
  </pre>

  <h2>家庭</h2>
  <pre>
欲造优美之家庭，须立良好之规则。

内外门闾整洁，尊卑次序谨严。

父母伯叔孝敬欢愉。
妯娌弟兄和睦友爱。

祖宗虽远，祭祀宜诚。
子孙虽愚，诗书须读。

娶媳求淑女，勿计妆奁。
嫁女择佳婿，勿慕富贵。

家富提携宗族，置义塾与公田；
岁饥赈济亲朋，筹仁浆与义粟。

勤俭为本，自必丰亨；
忠厚传家，乃能长久。
  </pre>

  <h2>社会</h2>
  <pre>
信交朋友，惠普乡邻。
恤寡矜孤，敬老怀幼。
救灾周急，排难解纷。

修桥路以利从行，造河船以济众渡。

兴启蒙之义塾，设积谷之社仓。
私见尽要铲除，公益概行提倡。
不见利而起谋，不见才而生嫉。

小人固当远，断不可显为仇敌。
君子固当亲，亦不可曲为附和。
  </pre>

  <h2>国家</h2>
  <pre>
执法如山，守身如玉，爱民如子，去蠹如仇。
严以驭役，宽以恤民。

官肯著意一分，民受十分之惠。
上能吃苦一点，民沾万点之恩。

利在一身勿谋也，利在天下者必谋之；
利在一时固谋也，利在万世者更谋之。

大智兴邦，不过集众思；
大愚误国，只为好自用。

聪明睿智，守之以愚；
功被天下，守之以让；
勇力振世，守之以怯；
富有四海，守之以谦。

庙堂之上，以养正气为先；
海宇之内，以养元气为本。

务本节用则国富；进贤使能则国强；
兴学育才则国盛；交邻有道则国安。
  </pre>

  <footer>
    文本来源：维基文库《钱氏家训》页（1925年收于《钱氏家乘》），已按原文排版并分篇整理。<br>
    （页面摘自维基文库，含公有领域注释） 
  </footer>
</body>
</html>
